<DOC>
<DOCNO>fullnews_id_2578475_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


रेलमंत्री लालू प्रसाद यादव के नेतृत्व में एक प्रतिनिधिमंडल ने मंगलवार को प्रधानमंत्री मनमोहन सिंह से मुलाक़ात की । प्रतिनिधिमंडल ने बिहार में बिजली की स्थिति से प्रधानमंत्री को अवगत कराते हुए राज्य में परमाणु रिएक्टर की स्थापना की माँग रखी । प्रधानमंत्री ने इस संबंध में परमाणु ऊर्जा आयोग को लिखने का भरोसा दिया है । प्रतिनिधिमंडल में केंद्रीय मंत्री पी. सी. गुप्ता , कांति सिंह , एम. ए. ए. फातमी और सांसद विजय किशन , रघुनाथ झा , कुमकुम राय व वीरचंद पासवान शामिल थे ।


<\TEXT>
<\DOC>