<DOC>
<DOCNO>fullnews_id_2580827_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


भारतीय सैन्य अकादमी ( आईएमए ) पर आत्मघाती हमले की साजिश में पाकिस्तानी आतंकवादी संगठन लश्कर ए ताइबा के एक आतंकी को पुलिस ने देहरादून में गिरफ्तार कर लिया । आतंकी मोहम्मद इफ्तखार अहसान मलिक बिहार का रहने वाला है और देहरादून में एक बायोटेक्नोलॅजी संस्थान में छात्र था । पुलिस को उसके घर से महत्वपूर्ण दस्तावेजों के अलावा आईएमए पासिंग आउट परेड का एक निमंत्रण कार्ड भी मिला , जो पिछले साल ९ / १० दिसंबर की कैडेट परेड का है । वह आतंकियों को आईएमए से संबंधित जानकारी दे रहा था । NULL गौरतलब है कि दिल्ली पुलिस की विशेष सेल ने शनिवार रात राष्ट्रीय राजधानी में दो पाकिस्तानी आतंकियों समेत तीन को मुठभेड़ में ढेर कर दिया था और उनके दो साथी गिरफ्तार कर लिए गए थे । इसी के बाद आईएमए , देहरादून और बंगलोर स्थित नामी सॉफ्टवेयर कंपनियों को उड़ाने की लश्कर की साजिश का भंडाफोड़ हुआ था । देहरादून के डॉलफिन इंस्टीटयूट ऑफ बायो मेडिकल ऐंड नेचुरल साइंस में पढ़ रहे मोहम्मद इफ्तखार अहसान मलिक को दिल्ली पुलिस ने सोमवार रात आईएमए से सटी प्रेम नगर कालोनी स्थित उसके घर से गिरफ्तार किया । देहरादून की अदालत ने इफ्तखार को दस दिन के पुलिस रिमांड पर दिल्ली पुलिस के हवाले किया है । संयुक्त पुलिस आयुक्त ( विशेष सेल ) कर्नल सिंह ने बताया कि मलिक को पूछताछ के लिए दिल्ली लाया गया है । इफ्तखार ( २१ ) यहां अपने सहपाठी सुनील देव के साथ रहता था । दिल्ली पुलिस सुनील को भी साथ ले गई है । इस मकान में डॉलफिन के ही तीन अन्य छात्र मोहम्मद राशिद , नईस आलम व सिराजुल इसलाम दूसरे कमरे में रहते हैं । मंगलवार देर शाम देहरादून पुलिस ने इन तीन छात्रों को भी पूछताछ के लिए हिरासत में लिया । दिल्ली पुलिस के सूत्रों के मुताबिक , मुठभेड़ में मारे गए पटना के आतंकी शख्स की डायरी में इफ्तखार के देहरादून स्थित बैंक खाते का नंबर का उल्लेख है , जिससे संदेह है कि इफ्तखार को आतंकी आर्थिक मदद भी दे रहे थे । इफ्तखार ने पुलिस को बताया कि उसने वर्ष २००३ में पटना के बीएलपी कॉलेज से १२वीं पास की । इस दौरान वह पटना के किराए के मकान में रहने के दौरान आतंकी शख्स के संपर्क में आया । शख्स ने उसे प्रतिबंधित संगठन स्टूडेंट इस्लामिक मूवमेंट ऑफ इंडिया ( सिमी ) के लिए काम करने के लिए उकसाया । इफ्तखार ने सिमी की कई बैठकों में हिस्सा लिया । वर्ष २००३ में इफ्तखार देहरादून आया और उसने डॉलफिन इंस्टीटयूट ऑफ बायो मेडिकल ऐंड नेचुरल साइंस में बायो टेक्नालॅजी के चार वर्षीय कोर्स में प्रवेश लिया । इस दौरान उसका शख्स से संपर्क बरकरार रहा । पिछले साल अक्तूबर में शख्स देहरादून पहुंचा और उसने इफ्तखार को लश्कर ए ताइबा में काम करने को उकसाया । शख्स ने उसे शाहिद नाम का कोड दिया , ताकि इफ्तखार की पहचान छिपी रह सके ।


<\TEXT>
<\DOC>