<DOC>
<DOCNO>fullnews_id_2580817_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


बीते तीन सालों के दौरान कार खरीदने वाले अपने को ठगा महसूस कर सकते हैं । कैग की रिपोर्ट के मुताबिक २००१ से २००४ के दौरान वित्त मंत्रालय द्वारा कारों पर कर घटाने के बावजूद मारुति , टाटा मोटर्स , होंडा और महेंद्रा एंड महेंद्रा जैसी दिग्गज कंपनियों ने उपभोक्ताओं को किसी तरह की रियायत नहीं दी । यही नहीं NULL NULL उत्पाद शुक्ल में कटौती के बावजूद इन कंपनियों ने कारों के दाम भी बढ़ा दिए । संसद में पेश अपनी रिपोर्ट में कैग ने इसे लेकर वित्त मंत्रालय की खिंचाई की है । उसके निशाने पर रेल मंत्रालय भी है । रिपोर्ट के मुताबिक २००० - ०४ के दौरान रेलवे ने सड़क और ओवर बिज्र के निर्माण के लिए मिले फंड के इस्तेमाल में बेरुखी दिखाई । नियंत्रक और महालेखा परीक्षक ( कैग ) की रिपोर्ट के मुताबिक मध्यम और लग्जरी सेगमेंट की कारों के मामले में उत्पाद शुल्क में कटौती का पूरा लाभ उपभोक्ताओं तक नहीं पहुँचा । इसके चलते सरकार को कार कंपनियों से मिलने वाले राजस्व में ३८ फीसदी का नुकसान हुआ । NULL गौरतलब है कि वित्त मंत्रालय ने २००० - ०१ के दौरान कारों पर १६ फीसदी उत्पाद शुल्क घटाया था । इसी तरह २००१ - ०२ के दौरान कारों का विशेष उत्पाद कर २४ फीसदी के बजाय १६ फीसदी कर दिया गया । इसके बाद २००२ - ०३ के दौरान इसमें आठ फीसदी की और कटौती की गई । इससे २००१ - ०२ के दौरान शुल्क ४० फीसदी से घटकर ३२ फीसदी हो गया । जबकि २००३ - ०४ के दौरान शुल्क ३२ फीसदी से घटकर २४ फीसदी रह गया । रिपोर्ट के मुताबिक मार्च २००१ से फरवरी २००२ के दौरान पाया गया कि मारुति , टाटा मोटर्स , होंडा सिएल और महेंद्रा एंड महेंद्रा ने शुल्क में कटौती के अनुरूप कारों के दाम नहीं घटाए । बल्कि कुछ कंपनियों ने तो दस महीने बाद ही कारों के दाम बढ़ा दिए । रिपोर्ट के मुताबिक पाँच कार निर्माता कंपनियों से सरकार को ३० सितंबर २००३ तक २४४४.११ करोड़ रुपये का राजस्व मिलना था । लेकिन इन कंपनियों ने इसमें से ९२७.३१ करोड़ रुपये अपने पास ही रख लिए ।


<\TEXT>
<\DOC>