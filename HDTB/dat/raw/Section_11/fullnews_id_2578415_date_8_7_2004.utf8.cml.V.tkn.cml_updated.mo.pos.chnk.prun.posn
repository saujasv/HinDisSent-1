<DOC>
<DOCNO>fullnews_id_2578415_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


पूर्वी दिल्ली जिला पुलिस कार्यालय परिसर से सटे भोलानाथ नगर स्थित तिमंजिला हौज़री फैक्टरी में आग लगने से 12 कारीगर काल के गाल में समा गए । पांच कारीगर जान बचाने के लिए दूसरी मंजिल से कूद गए और घायल हो गए । घायलों को अलग - अलग अस्पताल में भर्ती कराया गया है । फैक्टरी में लाखों रुपये का सामान जलकर राख हो गया । फैक्टरी से सटे दो मकानों की दीवारों में दरार आ गई । आग पर काबू पाने के लिए दमकल की करीब तीन दर्जन गाड़ियां भेजी गई और लगभग 75 से अधिक दमकलकर्मियों को चार घंटे तक जूझना पड़ा । पूर्वी जिला पुलिस अधिकारियों का कहना है कि शवों को सब्जी मंडी पोस्टमार्टम हाउस भेजा गया है । अधिकांश शवों की पहचान कर ली गई है । इस संबंध में फैक्टरी मालिक राकेश ग्रोवर और ठेकेदार हरिकिशन के खिलाफ मामला दर्ज कर उनकी तलाश शुरू कर दी गई है । हादसे की जानकारी मिलने पर दिल्ली की मुख्यमंत्री शीला दीक्षित और यमुनापार विकास बोर्ड अध्यक्ष डॉक्टर नरेंद्र नाथ घटनास्थल पर पहुंचे । मुख्यमंत्री ने मृतकों के परिजनों को एक - एक लाख रुपये मुआवजा NULL और गंभीर रूप से घायलों को 50 - 50 NULL तथा मामूली रूप से घायलों को 25 - 25 हजार रुपये देने की घोषणा की है । आग की घटना बुधवार सुबह करीब साढ़े दस बजे भोलानाथ नगर गली नंबर - 16 स्थित फैक्टरी नंबर 25ए - 16 विश्वास नगर में हुई । बताया जाता है कि इस फैक्टरी में पेरिस ब्यूटी के नाम से अंतःवस्त्र बनाए जाते हैं । फैक्टरी मालिक राकेश ग्रोवर हैं जिनका ग्रोवर एंड संस के नाम से काफी बड़ा कारोबार है । प्रतिदिन की तरह सुबह कर्मचारी फैक्टरी पर पहुंचे और काम में लग गए । फैक्टरी की पहली मंजिल तथा दूसरी मंजिल पर फोम तथा अन्य हौज़री का सामान रखा था । एक कारीगर थिनर से कपड़े साफ कर रहा था कि अचानक एक मशीन में स्पार्क हो गया और आग लग गई । फोम तथा कपड़ों में लगी आग ने चंद ही मिनटों में उग्र रूप ले लिया । आग की विकरालता को देखते ही कारीगरों में अफरातफरी मच गई और वे जान बचाने के लिए नीचे की ओर भागे । वहीं कुछ कारीगर दूसरी मंजिल से कूद गए । घटनास्थल पर मौजूद लोगों ने बताया कि ऊपर से कूदने की वजह से संजय नामक कारीगर के पैरों में चोट आई । उसके साथ कमलेश , संजय , हरेंद्र , रवि और कृपाशंकर ने भी नीचे कूदकर जान बचाई और शेष ऊपर ही फंस गए । फैक्टरी से आग की लपटें बराबर के मकानों तक पहुंचने लगीं तो लोगों में खलबली मच गई । मकान नंबर 1993ए निवासी मंगल सेन जैन तथा 1993बी निवासी राजीव जैन ने बताया कि आग की वजह से उनके मकानों की दीवारों में दरार आ गई और ऊपरी हिस्सा टूट गया । मंगल सेन के मकान की दीवार तो पूरी तरह क्षतिग्रस्त हो गई । करीब 11 बजे दमकल विभाग तथा पुलिस नियंत्रण कक्ष को आग लगने की सूचना दी गई । सूचना मिलने पर दमकल विभाग की करीब दो दर्जन गाड़ियां मौके पर भेजी गई NULL उसके बाद एक दर्जन गाड़ियां और मंगाई गई । पूर्वी जिला पुलिस उपायुक्त मधुप तिवारी , अतिरिक्त उपायुक्त अजय चौधरी सहित अन्य पुलिस अधिकारी मौके पर पहुंच गए । करीब पौने दो बजे आग पर काबू पाया गया । इस घटना में 12 लोगों की मौत हो गई । दूसरी मंजिल से शवों को नीचे उतारकर पोस्टमार्टम के लिए सब्जी मंडी मुर्दाघर भेजा गया । घायल संजय को हेडगेवार अस्पताल में भर्ती कराया गया है जबकि चार अन्य को प्राइवेट अस्पताल ले जाया गया । उपायुक्त मधुप तिवारी ने बताया कि इस संबंध में फैक्टरी मालिक राकेश ग्रोवर तथा ठेकेदार के खिलाफ लापरवाही से हुई मौत तथा आगजनी की धारा 304ए तथा 337 के तहत मामला दर्ज किया गया है । राकेश ग्रोवर की और भी कई यूनिट हैं लेकिन इस यूनिट का ठेकेदार हरिकिशन है । इन दोनों की तलाश की जा रही है ।


<\TEXT>
<\DOC>