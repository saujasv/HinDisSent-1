<DOC>
<DOCNO>fullnews_id_2578416_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


कांग्रेस नेताओं का मानना है कि अभी सदस्यों का एक पैनल है जो उपसभापति के रूप में काम देख रहा है NULL इसलिए उपसभापति के मामले में फैसला करना तत्काल आवश्यक भी नहीं है । कांग्रेस इस पद पर अपना दावा मजबूती से पेश करेगी । उसका तर्क है कि लोकसभा के अध्यक्ष , उपाध्यक्ष का फैसला यदि सर्वसम्मति से हो सकता है तो राज्यसभा के उपसभापति क्यों नहीं NULL । हालांकि अब तक भाजपा व एनडीए नेतृत्व की ओर से कांग्रेस के इस तर्क को कोई समर्थन नहीं मिला है कि सदनों के प्रमुखों के चार पदों में से कम से कम एक पद सत्ताधारी दल को मिलना चाहिए । भाजपा की नेता सुषमा स्वराज ने इस तर्क को खारिज करते हुए कहा कि भैंरो सिंह शेखावत उपराष्ट्रपति हैं और उन्हें किसी दल का व्यक्ति नहीं माना जा सकता । यदि राज्यसभा का उपसभापति पद कांग्रेस को दिए जाने पर सहमति बनती है तो हाल ही में राज्यसभा सदस्य बनीं मोहसिना किदवई का नाम सबसे ऊपर माना जा रहा है । मोहसिना किदवई को कांग्रेस नजमा हेपतुल्ला के माकूल जवाब की तरह देख रही है । संसदीय कार्यमंत्री गुलाम नबी आजाद पहले भी साफतौर पर कह चुके हैं कि राज्यसभा उपसभापति पद कांग्रेस को मिलना चाहिए । कांग्रेस के पास संसद के पीठासीन अधिकारियों के चार में से कोई पद नहीं है । लोकसभा अध्यक्ष सोमनाथ चटर्जी वाम मोरचे से हैं , जो यूपीए में शामिल नहीं है बल्कि बाहर से समर्थन दे रहें हैं । कांग्रेस का तर्क यह भी है कि लोकसभा उपाध्यक्ष का पद परंपरा के मुताबिक विपक्ष को प्रस्तावित था और एनडीए ने अकाली दल को यह पद दे दिया । कांग्रेस के मुताबिक भैरों सिंह शेखावत भले ही उपराष्ट्रपति हैं लेकिन वह भाजपा से ही जुड़े रहे हैं । इसके उलट भाजपा के तर्क हैं । सुषमा स्वराज के मुताबिक शेखावत उपराष्ट्रपति हैं जो एक संवैधानिक पद है NULL इसलिए शेखावत को भाजपा का नहीं माना जा सकता , क्योंकि वह तो सदन के सदस्य भी नहीं हैं । जबकि बाकी तीनों पदों में सदन के सदस्य को ही लिया जाता है । भाजपा का तर्क यह भी है कि एनडीए के सत्ता में रहते हुए लोकसभा में अध्यक्ष और उपाध्यक्ष का पद भी उनके पास नहीं था । एक बार यह पद टीडीपी के पास था और बाद में शिवसेना के पास था । टीडीपी ने भी बाहर से समर्थन दिया था । उपाध्यक्ष पद कांग्रेस के पास ही था । पी. एम. सईद उपाध्यक्ष थे । राज्यसभा में भी नजमा हेपतुल्ला कांग्रेस के सदस्य के रूप में ही राज्यसभा में आई थीं और बाद में वह भाजपा के टिकट पर अब आई हैं । इस बात की संभावना है कि संसदीय कार्यमंत्री गुलाम नबी आजाद इस मामले में अगले कुछ दिनों में एनडीए के शीर्ष नेताओं से बात कर सकते हैं । लालकृष्ण आडवाणी से बातचीत के बाद इस मामले में आम सहमति के प्रयास किए जा रहे हैं । लेकिन फिलहाल यह मामला कांग्रेस की प्राथमिकता में सबसे ऊपर नहीं है । कांग्रेस नेताओं का मानना है कि अभी सदस्यों का एक पैनल है जो उपसभापति के रूप में काम देख रहा है NULL इसलिए उपसभापति के मामले में फैसला करना तत्काल आवश्यक भी नहीं है ।


<\TEXT>
<\DOC>