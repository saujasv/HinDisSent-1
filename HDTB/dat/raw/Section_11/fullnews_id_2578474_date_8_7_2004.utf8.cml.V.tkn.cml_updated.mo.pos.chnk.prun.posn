<DOC>
<DOCNO>fullnews_id_2578474_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


चैरीटेबल अस्पताल बनाने के नाम पर ७० लोगों ने सरकार से भूमि ली है । मगर तय शर्तो के अनुसार उन्होंने गरीब मरीज़ों का इलाज करने से इन्कार कर दिया । इतना ही नहीं NULL NULL इनमें से २८ तो ऐसे हैं जिनका ऐसा कोई रिकॉर्ड ही नहीं है कि भूमि लेने के बाद उन्होंने अस्पताल क्यों नहीं बनाया । दिल्ली हाईकोर्ट ने इसे गंभीरता से लेते हुए जाँच का आदेश दिया है । इसके अलावा सभी अस्पतालों को फिलहाल दो हजार रुपये मासिक आय वाले परिवार का अस्पताल में निःशुल्क इलाज करने का निर्देश दिया है । न्यायमूर्ति विजेन्द्र जैन और न्यायमूर्ति रेखा शर्मा की खंडपीठ के समक्ष मंगलवार को अदालत के ही निर्देश पर गठित कमेटी ने विस्तृत रिपोर्ट दाखिल की । अदालत ने इसके आधार पर निर्देश दिया कि सस्ती दर पर भूमि प्राप्त करने वाले अस्पताल किसी भी मरीज़ को भर्ती करने के दौरान उससे आय संबंधी कोई भी दस्तावेज या फिर बीपीएल कार्ड इत्यादि नहीं माँगेगा । दाखिले के समय मरीज़ से फार्म भराकर कि उसकी आय दो हजार रुपये मासिक से ज्यादा नहीं है और इलाज शुरू कर दें । इसके बाद ही इसकी जाँच की जाए । अदालत ने कमेटी की इस रिपोर्ट को भी गंभीरता से लिया कि सस्ती दर पर भूमि लेने वाले २८ अस्पतालों का कोई पता नहीं है और बताए पते पर उनका कोई रिकार्ड ही नहीं है । अदालत ने इसकी विस्तृत रिपोर्ट पेश करने को कहा है । इसी प्रकार खंडपीठ ने मुख्य सचिव को निर्देश दिया कि वे कमेटी की रिपोर्ट के अनुसार सभी अस्पतालों में नोटिस बोर्ड लगवाएँ जिसमें तय निशुल्क बेड की संख्या और अन्य प्रकार की जानकारी दी जाए । इसके अलावा सभी नियमों की आम लोगों को जानकारी देने के लिए इसका प्रचार किया जाए । कमेटी ने रिपोर्ट में कहा कि उन्होंने बत्रा , एस्कॉर्टस , जी. एम. मोदी , बिमला देवी , एमकेडब्ल्यू , दीपक मैमोरियल अस्पताल इत्यादि का दौरा किया और पाया कि किसी भी अस्पताल में गरीब मरीज़ के इलाज के लिए तय नियमों का पालन नहीं हुआ । अधिकांश अस्पतालों से इससे संबंधित रिकॉर्ड नहीं है और अस्पतालों ने २५ प्रतिशत की अपेक्षा कुछ ही बेड गरीबों के लिए रखे हैं । इसके अलावा भर्ती के लिए नियम ऐसे हैं कि उसमें गरीबों की भर्ती मुश्किल है । कमेटी ने पाँच हजार मासिक आय तक के परिवार को निःशुल्क इलाज की सुविधा देने की सिफारिश की । कमेटी जिन अस्पतालों पर निगाह रख रही है उनमें बत्रा , गंगाराम , सेंट स्टीफैंस , मूलचंद , वालिया चेरीटेबल , सुंदरलाल जैन , परमानंद मिशन , धर्मशिला कैंसर , जयपुर गोल्डन अस्पताल इत्यादि शामिल हैं ।


<\TEXT>
<\DOC>