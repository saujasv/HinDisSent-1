<DOC>
<DOCNO>fullnews_id_2580811_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


भारतीय स्वास्थ्य मंत्री ए. रामदास ने भारत में अनिवासी भारतीय डॉक्टरों द्वारा चलाई जा रहीं परियोजनाओं को प्रोत्साहित करने का वादा किया है । उन्होंने अमेरिकन एसोसिएशन ऑफ फिजीशियंस ऑफ इंडियन ऑरिजिन ( एएपीआई ) के पूर्व अध्यक्ष नवीन शाह को यह आश्वासन दिया । नवीन शाह मैरीलैंड के लैनहम इलाके स्थित डॉक्टर्स हॉस्पिटल के प्रमुख हैं । शाह ने कहा कि उन्होंने रामदास से वाशिंगटन में लंबी बातचीत की । उन्होंने एनआरआई डॉक्टरों द्वारा चलाई जा रही परियोजनाओं को सफल बनाने में भरपूर योगदान देने का वादा किया है । एनआरआई डॉक्टरों से जुड़े दूसरे मसलों पर भी इन दोनों के बीच बातचीत हुई । शाह ने बताया कि मैंने चिकित्सा क्षेत्र के कई महत्वपूर्ण मसलों मसलन , भारतीय अस्पतालों के पंजीकरण , आपात चिकित्सा सेवा , भारत के विभिन्न महानगरों में ट्रॉमा सेंटरों की स्थापना , भारत में संक्रमण रोग चिकित्सा केंद्र की स्थापना आदि को लेकर उनसे बातचीत की । मंत्री ने मेरी बातों को ध्यान से सुना । NULL उल्लेखनीय है कि भारत में अनिवासी भारतीय डॉक्टरों के सहयोग से कई परियोजनाएं चल रही हैं । शाह ने बताया कि ६ महीने पहले भी इन मसलों पर उन्होंने दिल्ली में मंत्री से बातचीत की थी । शाह ने कहा कि रामदास चाहते हैं कि भारत में मेडिकल शिक्षा और स्वास्थ्य सेवाओं का भरपूर विस्तार हो । उन्होंने बताया कि मंत्री ने कई वादों को पूरा करने का आश्वासन दिया है । रामदास ने यह भी संकेत दिया कि जो राज्य ईएमएस सेंटर की स्थापना करेगा , उसे केंद्रीय स्वास्थ्य मंत्रालय की ओर से वित्तीय मदद दी जाएगी । उन्होंने भारत में कई और संक्रामक रोग चिकित्सा केंद्रों की स्थापना का भी वादा किया । शाह के मुताबिक रामदास ने दो जाने - माने आयुर्वेद विशेषज्ञों को अमेरिका में आयुर्वेद चिकित्सा पद्घति की पढ़ाई के लिए अमेरिका भेजने का वादा किया है । उन्होंने आयुर्वेद के क्षेत्र में संयुक्त भारत - अमेरिका शोध परियोजना को भी सफल बनाने का वादा किया ।


<\TEXT>
<\DOC>