<DOC>
<DOCNO>fullnews_id_2578407_date_7_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


आर्थिक सर्वेक्षण में जताई गई आशंकाओं के बीच बृहस्पतिवार को पेश होने वाले केंद्रीय बजट में कुछ साहसी निर्णय लिए जाने की उम्मीद है । सरकार वित्तीय घाटे और खर्च पर अंकुश लगाने के साथ वेतनभोगी वर्ग को टैक्स में राहत दे सकती है । वित्त मंत्री पी. चिदंबरम कल यूपीए सरकार का पहला बजट पेश करेंगे । इस बात की पूरी उम्मीद है कि पूर्ववर्तियों से सबक लेते हुए वह एक ही हिस्से में बजट पेश करें । इस बजट में आयकर छूट सीमा 70,000 - 1,00,000 करने तथा बुनियादी शिक्षा के लिए धन जुटाने के मकसद से प्रत्यक्ष करों पर दो फीसदी उपकर लगाए जाने की आशा है । सूत्रों के मुताबिक बजट के साथ ही चिदंबरम तीन दस्तावेज - माक्रो - इकॉनामिक फ्रेमवर्क स्टेटमेंट , मीडियम टर्म फिस्किल पॉलिसी स्टेटमेंट तथा फिस्कल पॉलिसी स्ट्रेटजी स्टेटमेंट पेश करेंगे । मीडियम टर्म फिस्कल पॉलिसी स्टेटमेंट के तहत मुख्य वित्तीय मानकों के लिए तीन साल का ' रोलिंग टॉरगेट ' तय किया जाएगा । यह वित्तीय घाटे को कम करने के लिए सरकार के प्रयासों का मुख्य आधार बनेगा । सूत्रों ने बताया कि वित्तीय जिम्मेदारी और बजट प्रबंधन कानून 2003 ' एफआरबीएम ' की शर्तो के मुताबिक वित्तीय घाटे को सकल घरेलू उत्पाद के 4।3 फीसदी से कम रखने का उपाय किया जा सकता है । एफआरबीएम के तहत यह जरूरी है कि सरकार वित्तीय घाटे को सालाना सकल घरेलू उत्पाद के 0।3 फीसदी NULL तथा राजस्व घाटे को सकल घरेलू उत्पाद के 0।5 फीसदी से कम रखे । विकास दर 7 - 8 फीसदी रखने के मद्देनजर बजट में सुधार उपायों के जारी रखने की उम्मीद है । इसमें बुनियादी , कृषि और सामाजिक क्षेत्रों में सार्वजनिक निवेश भी शामिल है । वहीं कम से कम 10 फीसदी औद्योगिक विकास दर को हासिल करने के लिए प्रत्यक्ष विदेशी निवेश ' एफडीआई ' व्यवस्था उदार बनाए जाने की संभावना है । सूत्रों ने बताया कि वैश्विक स्तर पर ब्याज दरों में उछाल आने तथा पिछले कुछ हफ्तों में मुद्रास्फीती बढ़ने के मद्देनजर बजट में लघु बचत दरों को 8 - 8।5 फीसदी ही रखे जाने की उम्मीद है । प्रत्यक्ष और अप्रत्यक्ष करों दोनों में ही कोई खास परिवर्तन की संभावना नहीं है । आय की अलग अलग श्रेणियों में जहां आयकर दरें 20 से 30 फीसदी ही रखे जाने की संभावना है , NULL कॉरपोरेट टैक्स दर के भी 35 फीसदी पर ही बरकरार रहने की उम्मीद है । सूत्रों ने बताया कि वित्त मंत्री 3 फीसदी अधिभार हटा सकते हैं , लेकिन उसके बदले 2 फीसदी उपकर लगाया जा सकता है । आर्थिक सर्वे में सीमा शुल्क को आसियान स्तर पर लाने की जरूरत पर बल दिया गया है , इसलिए कच्चे मालों की दरों में कुछ बदलाव किया जा सकता है , लेकिन पीक रेट 20 फीसदी ही रहेगा । इसके अलावा टेक्सटाइल क्षेत्र को भी कुछ टैक्स राहत मिल सकती है ।


<\TEXT>
<\DOC>