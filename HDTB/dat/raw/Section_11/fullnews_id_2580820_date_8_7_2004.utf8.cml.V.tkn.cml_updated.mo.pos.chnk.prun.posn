<DOC>
<DOCNO>fullnews_id_2580820_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


उत्तर प्रदेश पुलिस के साथ मुठभेड़ में मारे गये कुख्यात डकैत निर्भय गुर्जर की विधवा सीमा परिहार ने अपने दिवंगत पति के शव पर अपना दावा पेश किया है । उसने कहा है कि वह हिंदू रीति - रिवाज के मुताबिक वाराणसी में शव का अंतिम संस्कार करेगी । उधर , उत्तर प्रदेश के पुलिस महानिदेशक यशपाल सिंह ने गुर्जर को ढेर करने वाले एसटीएफ के जवानों के लिए बारी से पहले प्रोन्नति देने की घोषणा की है । मंगलवार को इटावा में पत्रकारों के साथ बात - चीत में सीमा ने कहा कि ' निर्भय को अपने पापों की सजा मिल चुकी है । उनकी पत्नी होने के नाते अब मुझे अपने कर्तव्य का पालन करना है । मैं उनके शव का अंतिम संस्कार काशी ( वाराणसी ) में करना चाहती हूँ । ' सीमा ने आगे कहा कि गुर्जर के शव के औपचारिक दावे के लिए मैं जिले के वरिष्ठ पुलिस अधीक्षक से मुलाकात करूँगी । उधर , पुलिस का कहना है कि शव को पोस्टमार्टम के लिए भेज दिया गया है । साथ ही पुलिस गुर्जर के परिजनों से भी संपर्क करने का प्रयास कर रही है ताकि दाह संस्कार के लिए शव परिजनों को सौंपा जा सके । पुलिस महानिदेशक यशपाल सिंह ने कहा कि मुठभेड़ में निर्भय गुर्जर को मारकर एसटीएफ टीम ने अदम्य साहस का परिचय दिया है और वे प्रशंसा के पात्र हैं । उन्होंने आगे कहा कि बहादुरी भरे कारनामों के मद्देनज़र पुलिसकर्मियों के लिए बारी से पहले प्रोन्नति देने का प्रावधान है । NULL गौरतलब है कि सीमा जब लालाराम गिरोह में थी तभी उसने गुर्जर से शादी रचाई थी । समझा जाता है कि बाद में जब लालाराम ने सीमा के साथ जबरन शारीरिक संबंध बनाया तो गुस्साए गुर्जर ने लालाराम गिरोह से अलग होकर अपना एक अलग गिरोह बना लिया ।


<\TEXT>
<\DOC>