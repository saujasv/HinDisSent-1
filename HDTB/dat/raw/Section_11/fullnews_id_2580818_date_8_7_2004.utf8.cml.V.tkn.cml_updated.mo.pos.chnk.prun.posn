<DOC>
<DOCNO>fullnews_id_2580818_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


इमराना बलात्कार कांड का विवाद अभी ठंडा भी नहीं पड़ा था कि असम के नागौन जिले में १९ वर्षीय महिला का इमराना जैसा मामला सामने आया है । इसका उसके ससुर ने बलात्कार किया । उसके बाद उस बांग्लादेशी आव्रजक युवती की शिकायत पर स्थानीय जमात ने उल्टे उसे उसके पति को तलाक देने का फरमान सुनाया है । नागौन के एसपी के. के. सरमा ने शुक्रवार को यहाँ बताया कि १९ वर्षीय एक मुस्लिम युवती यहाँ अपने मां - बाप के साथ रह रही है । उसने ढिंग पुलिस स्टेशन में कल बृहस्पतिवार को ही इस बारे में एफआईआर दर्ज कराई । सरमा के अनुसार उस युवती के साथ २५ मई को उसके पचास वर्षीय ससुर मोइनुद्दीन ने तब बलात्कार किया जब वह ढिंग पुलिस थानान्तर्गत दक्षिण जेरामाई गाँव के अपने घर में अकेली थी । उन्होंने बताया कि यह परिवार बांग्लादेशी आव्रजकों का है । इन लोगों ने इस बलात्कार की सूचना पुलिस को नहीं दी और स्थानीय धार्मिक बुजुर्गों के पास गए जिन्होंने युवती को उसके पति को तलाक देने का फरमान सुना दिया । जबकि ससुर को कोई सजा NULL तो दूर NULL उसे ' आजादी ' बख्श दी । एक छोटी सी जमीन का मालिक उसके पति ने भी अपनी आठ माह की पत्नी को अपनाने से इनकार कर दिया । पुलिस अधिकारियों ने कहा कि उन्होंने एक पुलिस दल उस गाँव में भेजा जब उन्हें अज्ञात व्यक्ति से इस घटना के ब्यौरे के साथ इस बारे में शिकायत मिली । उन्होंने बताया कि पीड़िता का चिकित्सकीय परीक्षण करा कर मजिस्ट्रेट के समक्ष उसका बयान भी दर्ज कराया गया है । पुलिस अब फरार चल रहे मोइनुद्दीन की तलाश कर रही है । इससे पहले पिछले महीने दारुल उलूम देवबंद ने २८ वर्षीय पांच बच्चों की माँ से उसके ससुर के बलात्कार करने पर महिला को अपने पति के साथ नहीं रहने का फरमान सुनाया था । इस फरमान का ऑल इंडिया मुस्लिम पर्सनल लॉ बोर्ड ने भी समर्थन किया था ।


<\TEXT>
<\DOC>