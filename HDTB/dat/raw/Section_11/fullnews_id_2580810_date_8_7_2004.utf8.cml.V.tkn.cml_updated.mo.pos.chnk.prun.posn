<DOC>
<DOCNO>fullnews_id_2580810_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


जहाँ एक तबका फसलों के लिए न्यूनतम समर्थन मूल्य निर्धारित करने वाले कृषि मूल्य लागत आयोग को समाप्त करने का पक्षधर है । वहीं कृषि मामलों की स्थायी समिति कृषि मूल्य लागत आयोग में किसानों के प्रतिनिधित्व की पक्षधर है । समिति का कहना है कि इससे फसलों का न्यूनतम समर्थन मूल्य निर्धारण में आयोग को किसानों से पूरी जानकारी मिल पाएगी । इसके अतिरिक्त समिति ने किसानों को दिए जाने वाले ऋण पर ६ फीसदी ब्याज दर लागू करने की सिफारिश की है । इसके अलावा ऋण सीमा को ५० हजार रुपए से बढ़ाकर १.५ लाख किया जाना चाहिए और इस पर ७ फीसदी के हिसाब से ब्याज दर लागू होनी चाहिए । कृषि मूल्य लागत आयोग को ज्यादा स्वतंत्र और मजबूत बनाने के लिए लोकसभा की कृषि मामलों की स्थायी समिति प्रयास कर रही है । समिति का मानना है कि किसानों को उनकी फसल का पूरा मूल्य नहीं मिल पाता है और इसलिए आयोग में किसानों का भी प्रतिनिधित्व होना चाहिए । हालांकि अभी तक समिति में किसानों का प्रतिनिधित्व नहीं है । समिति का कहना है कि इससे आयोग सीधे किसानों के संपर्क में रहेगा और उनकी समस्याओं को बेहतर तरीके से निपटाया जा सकेगा । स्थायी समिति के अध्यक्ष प्रोफेसर राम गोपाल यादव का कहना है कि स्थायी समिति यह महसूस करती है कि राज्य सरकारें फसलों के लिए जो मूल्य तय करने के सुझाव देती हैं । आयोग उन मूल्यों को लागू नहीं करता है और उनकी सिफारिशों से कम मूल्य निर्धारित करता है । इससे किसानों को उनकी फसल की कम कीमत मिलती है । उनका कहना है पिछले साल उत्तर प्रदेश सरकार ने धान के लिए ७२० रुपये प्रति क्विंटल मूल्य निर्धारित करने की सिफारिश आयोग से की थी । क्योंकि धान के लिए उत्तर प्रदेश में लागत मूल्य ६५० रुपये था । लेकिन आयोग ने धान के लिए ५६० रुपये प्रति क्विंटल का मूल्य निर्धारित किया । यानि प्रदेश सरकार की सिफारिशों से काफी कम मूल्य किसानों को मिला । राम गोपाल यादव इसके भी पक्षधर हैं कि आयोग को मूल्य निर्धारण के दायरे में कई अन्य फसलों को भी शामिल करना चाहिए । हालांकि अभी तक महज २५ फसलों का ही मूल्य आयोग द्वारा निर्धारित किया जाता है । उनका कहना है कि कई ऐसी फसलें भी हैं जिनका मूल्य किसानों को मिल नहीं पाता है और इसके लिए सरकार को पहल करनी होगी । यादव का NULL कहना है कि कृषि में सबसे बड़ी समस्या निवेश ऋण पर लगने वाले ब्याज दर की है । क्योंकि वर्तमान में किसानों को दिए जाने वाले ऋणों की ब्याज दरें काफी ज्यादा हैं और इन ब्याज दरों को नाबार्ड द्वारा राज्यों को दिए जाने वाले ऋण पर लागू होने वाली ब्याज दर के समान ही होना चाहिए । उनका कहना है कि समिति इसकी पक्षधर है कि किसानों को ६ फीसदी ब्याज दर पर ऋण मुहैया कराया जाना चाहिए ।


<\TEXT>
<\DOC>