<DOC>
<DOCNO>fullnews_id_2580823_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


वरुण गांधी ने आज कहा कि स्वस्थ लोकतंत्र में वंशवाद का कोई स्थान नहीं है । वरुण के अनुसार उनका परिवार कांग्रेस पार्टी के प्रति नहीं NULL बल्कि विचार धाराओं के प्रति प्रतिबद्घ रहा है । उन्होंने भाजपा में अपने प्रवेश का भी समर्थन किया । भाजपा के मुखा बीजेपी टुडे को दिए साक्षात्कार में वरुण ने कहा कि वंशवाद तो सामंतवाद का एक हिस्सा है । हालाकि उन्होंने यह भी स्वीकार किया कि वंशवाद की समस्या सिर्फ राजनीति में ही नहीं NULL बल्कि उद्योग एवं व्यापार , फिल्म , कला और विभिन्न व्यवसायों में है । वरुण के अनुसार वंशवाद के लिए नेता ही जिम्मेदार हैं । उन्होंने कहा कि अगर लोगों को बेहतर शिक्षा और अवसर मिले तो उनमें आत्म विश्वास बढ़ता है और वे जीवन में परिवार का समर्थन नहीं लेंगे । वरुण ने कहा कि जिस तरह से भाजपा ने गठबंधन सरकार को संचालित किया और भारत को विभिन्न क्षेत्रों में प्रतिष्ठा प्रदान की उससे प्रभावित होकर ही वे भाजपा में शामिल हुए । उन्होंने कहा कि मैं भाजपा के राष्ट्रवाद और आत्मविश्वास की विचार धारा से पूरी तरह प्रभावित हूँ । उन्होंने कहा कि कुछ लोगों को इस बात पर आश्चर्य हो सकता है कि गांधी परिवार का सदस्य होने के बावजूद मैं भाजपा में कैसे शामिल हो गया , लेकिन हम पार्टी नहीं विचार धारा का सम्मान करते हैं । उन्होंने भारतीय राजनीतिकों की कमजोरी पर प्रतिक्रिया व्यक्त करते हुए कहा कि आजकल राजनीति शक्ति और धन उपभोग करने का माध्यम हो गयी है । शायद ही कोई राजनेता सही अर्थों में लोगों की सेवा करना चाहता है । उन्होंने भारतीय स्वतंत्रता संग्राम की याद दिलाते हुए कहा कि राजनीति में भी व्यक्तिगत बलिदान की जरूरत है । वरुण के अनुसार वे अपनी राजनीतिक पृष्ठभूमि का लाभ नहीं उठाना चाहते ।


<\TEXT>
<\DOC>