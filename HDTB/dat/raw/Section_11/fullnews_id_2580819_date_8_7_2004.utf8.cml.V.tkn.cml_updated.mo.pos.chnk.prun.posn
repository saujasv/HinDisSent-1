<DOC>
<DOCNO>fullnews_id_2580819_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


प्रधानमंत्री मनमोहन सिंह ने शुक्रवार को आतंकवाद को कायरतापूर्ण कृत करार देते हुए कहा कि लोकतंत्र में आस्था रखने वाले देशों को मिलकर इसका मुकाबला करना चाहिए । ऑक्सफोर्ड विश्वविद्यालय ने आज मनमोहन सिंह को नागरिक कानून में डॉक्टरेट की मानद उपाधि प्रदान की । इस अवसर पर आयोजित समारोह को संबोधित करते हुए सिंह ने कहा कि लोकतंत्र और कानून के शासन में आस्था रखने वालों को चाहिए कि वे मिलकर आतंकवाद का मुकाबला करें । उन्होंने कहा कि आतंकवाद कायरतापूर्ण कृत है और यह नफ़रत फैलाता है । NULL गौरतलब है कि बृहस्पतिवार को लंदन में आतंकी हमला हुआ था । एक के बाद एक कई विस्फोटों में यहाँ ५० लोग मारे गए हैं और एक हजार के करीब घायल हुए हैं । इस घटना पर शोक जताते हुए प्रधानमंत्री ने कहा कि संकट की इस घड़ी में भारतीय ब्रिटेन के साथ हैं । अयोध्या में आतंकी हमले का जिक्र करते हुए मनमोहन सिंह ने कहा कि आतंकवाद विश्व के सभी देशों के लिए खतरा बन गया है । यह शांति और मानवीयता को तहस - नहस कर रहा है और हमें इसका मुकाबला मिलकर करना चाहिए । उधर , ऑक्सफोर्ड विश्वविद्यालय की ओर से आज मनमोहन सिंह को नागरिक कानून में डॉक्टरेट की मानद उपाधि प्रदान की गई । सिंह पांच दशक पूर्व विश्वविद्यालय के छात्र रहे थे । सिंह ने १९५७ में विश्वविद्यालय के नफील्ड कॉलेज से अर्थशास्त्र में डी. फिल. की डिग्री हासिल की थी ।


<\TEXT>
<\DOC>