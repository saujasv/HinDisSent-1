<DOC>
<DOCNO>fullnews_id_2580812_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


आज देश के कर्जदार हर १०० किसानों में से १० अनुसूचित जनजाति , १८ अनुसूचित जाति व ४४ अन्य पिछड़े वर्ग से हैं । इस बात की जानकारी राष्ट्रीय सैंपल सर्वे से मिली है । देश में किसानों की स्थिति खासकर कर्जदार किसानों के बारे में किए गए सर्वेक्षण के मुताबिक कर्जदार किसानों की सबसे ज्यादा संख्या आंध्र प्रदेश व तमिलनाडु में है । आंध्र प्रदेश के कर्जदार किसानों में ११ फीसदी अनुसूचित जनजाति , १७ फीसदी अनुसूचित जाति व ४७ फीसदी अन्य पिछड़े वर्ग से हैं । जबकि तमिलनाडु में यह अनुपात इस प्रकार से है ४ फीसदी अनुसूचित जनजाति , २२ फीसदी अनुसूचित जाति व ७३ फीसदी अन्य पिछड़े वर्ग से हैं । यहाँ सामान्य श्रेणी का सिर्फ एक फीसदी किसान ही कर्जदार है । देश में किसानों की स्थिति के बारे में जानकारी को लेकर सबसे पहले २००३ में सर्वेक्षण कराया गया था । इसका उद्देश्य रहन - सहन के आधार पर किसानों की स्थिति का आकलन करना था । इसमें उपभोक्ता व्यय , कृषि व गैर कृषि व्यवसाय , उत्पादक परिसंपत्तियाँ , आय और कर्ज के आधार पर किसानों की स्थिति का सर्वेक्षण किया गया था ।


<\TEXT>
<\DOC>