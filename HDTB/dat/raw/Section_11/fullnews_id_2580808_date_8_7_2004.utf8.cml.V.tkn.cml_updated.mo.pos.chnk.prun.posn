<DOC>
<DOCNO>fullnews_id_2580808_date_8_7_2004.utf8.cml.V.tkn.cml_updated.mo.pos.chnk.prun.posn</DOCNO>
<TEXT>


अफ्रीका की गरीबी और मौसम परिवर्तन पर चर्चा करने आए दुनिया के ८ सबसे धनी देश ( जी - ८ ) आतंकवाद पर चर्चा करते नज़र आए । वजह - लंदन पर अलक़ायदा का आतंकी हमला NULL । अंततः इन नेताओं को संशोधित घोषणा जारी करनी पड़ी , जिसमें आतंकवाद से लड़ने की चुनौती फेहरिस्त में सबसे ऊपर थी । ग्लेनईगल्स में जी - ८ के जो नेता तापमान परिवर्तन और अफ्रीका की गरीबी की बात कर रहे थे , वे इस्लामी आतंकवाद के खिलाफ अंतर्राष्ट्रीय मुहिम में तेजी की वकालत करने लगे । लंदन पर हुए हमले के कारण आतंकवाद जी - ८ के एजेंडे के केंद्र में आ गया । बृहस्पतिवार को सुबह ९ बजकर १७ मिनट पर हुए प्रथम बम धमाके के करीब ४५ मिनट पहले राष्ट्रपति जॉर्ज डब्लू. बुश तापमान परिवर्तन के मुद्दे पर वैश्विक सहमति बनाए जाने की बात कर रहे थे , लेकिन जैसे ही लंदन धमाकों से थर्राया , बुश आतंकवाद पर बयान देने लगे । न्यूयॉर्क टाईम्स अखबार के मुताबिक लंदन में बम धमाकों के तुरंत बाद बुश ने एक अहम बैठक बीच में ही छोड़ दी और अपनी राष्ट्रीय सुरक्षा टीम से तुरंत वीडियो कांफ्रेंस के जरिए बात की । उन्होंने वाशिंगटन स्थित इन वरिष्ठ सुरक्षा अधिकारियों से अधिकतम चौकसी बरतने को कहा । हालांकि , उनके प्रेस सचिव स्कॉट मैकक्लेलन ने बाद में जोर देकर कहा कि बुश ने आतंकवादी हमले के कारण बीच में शिखर बैठक नहीं छोड़ी थी । वैसे जी - ८ के एजेंडे में आए बदलाव से बुश की परेशानी भी कम हुई । दुनिया के कई नेताओं के साथ तापमान परिवर्तन के मुद्दे पर उनका मतभेद जगजाहिर है । वे क्योटो प्रोटोकॉल को अमेरिकी अर्थ - व्यवस्था के खिलाफ मानते रहे हैं । अगर लंदन में धमाके नहीं होते तो इस शिखर बैठक में तापमान परिवर्तन प्रमुख मुद्दा बना रहता और इस पर जी - ८ देशों में मतभेद भी लक्षित हो सकते थे । यूं तो समूह - ८ अभी भी तापमान परिवर्तन पर एक समझौते का प्रयास कर रहा है , लेकिन धमाकों के बाद अब उसके लिए आतंकवाद ही प्रमुख मुद्दा बन गया है । उधर , भारतीय प्रधानमंत्री मनमोहन सिंह की ब्रिटेन के प्रधानमंत्री टोनी ब्लेयर से भले ही मुलाकात न हो पाई हो लेकिन फ्रांस के राष्ट्रपति याक शिराक से उनकी मुलाकात किसी मायने में कम महत्वपूर्ण नहीं रही । फॉर्म सब्सिडी खत्म करने पर हालाँकि उन्हें अमेरिका और ब्रिटेन से चतुराई वाला समर्थन मिला लेकिन शिराक़ से हुई मुलाकात इसलिए खास है कि फ्रांस डब्लूटीओ में इस मुद्दे पर जंग छेड़े हुए है ।


<\TEXT>
<\DOC>